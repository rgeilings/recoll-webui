Ik zit hier heel alleen kerstfeest te vieren.
De straf die ik verdiend heb zit ik uit.
Ik stal voor ons gezin,
maar dat had toch geen zin.

Want jij viert nu kerstfeest met een ander.
Hoe heb je mij zo snel kunnen vergeten?
Waarom zit er nu een ander op mijn stoel?
Ik ben zo eenzaam hier, in die koude kille cel.

Kan jij echt niet begrijpen wat ik voel?
Nu zit je bij de kerstboom met een ander.
Mijn kinderen die zingen Stille Nacht.
Ja stil zal het voor mij zeer zeker wezen.

Met niets dat mijn verdriet verzacht.
Mijn medemensen kregen een pakketje.
Met de kerstwens "Vader kom toch gauw weer thuis"
Ik kreeg de mijne niet, dat doet me veel verdriet.


Niet welkom zijn in je eigen huis.
Misschien mag ik mijn kinderen nog wat geven.
Wat geven uit het diepste van mijn hart.
Vergeten kan ik niet, daarom dit kerstfeestlied.

Een lied zo vol met smart.
Voor mij zullen hier geen kaarsen branden.
Ik voel mij als een kerstboom zonder piek.
Ik voel me zo alleen, waar moet ik straks toch heen.

In gedachten hoor ik kerstmuziek.
Ik zit hier heel alleen kerstfeest te vieren.
De straf die ik verdiend heb zit ik uit.
Ik stal voor ons gezin, maar dat had toch geen zin.

Want jij viert nu kerstfeest met een ander.
Misschien mag ik mijn kinderen nog wat geven.
Wat geven uit het diepste van mijn hart.
Vergeten kan ik niet, daarom dit kerstfeestlied.
Een lied zo vol met smart.